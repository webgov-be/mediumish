---
layout: page
title: "WebGov: op het kruispunt van het web en de overheid"
permalink: /over
---

<p>In een digitaliserende samenleving die steeds in ontwikkeling is neemt de invloed van webtechnologieën op overheidsorganisaties in hoog tempo toe. 
Als onderzoekers aan de onderzoeksgroep voor media, innovatie en communicatietechnolgoieën (imec-mict-ugent) uiten we onze ideeën, commentaren en reflecties/visies uit onze onderzoeksprojecten op deze blog.</p></p>
<br>
Korte intro over onze onderzoeksprojecten:

<p><h5>- Smart Flanders:</h5>
Een ondersteuningsprogramma van de Vlaamse Overheid voor de 13 centrumsteden.
Smart Flanders doet dit door te focussen op real-time open data en gedeelde referentiemodellen, en is erop gericht samenwerking tussen steden en actoren uit de quadruple helix te stimuleren. 
De gezamenlijke basisprincipes werden gevat in een stedelijk Open Data Charter dat in 2018 door de 13 centrumsteden aangenomen werd. 
Ook de Vlaamse Overheid zag het belang van deze gedeelde afspraken en nam het Open Data Charter over.
Smart Flanders is implementatiegedreven en ondersteunt steden om niet enkel een gedragen visie op open data op te stellen en uit te dragen, maar deze ook in de praktijk om te zetten en interessante stadsdata te ontsluiten. 
Binnen het programma worden een aantal pilootprojecten voorzien die vertrekken vanuit een maatschappelijke uitdaging die leeft binnen de steden. 
Door deze aanpak te hanteren en "te leren door te doen" richt Smart Flanders zich erop zo goed mogelijk data te ontsluiten, met het oog op een maximaal hergebruik als basis voor slimmere diensten en toepassingen. 
De datapiloten die in het kader van het project uitgevoerd worden zijn terug te vinden op deze <a href="https://smart.flanders.be/piloten/">website</a>.</p> 

<p><h5>- LBLOD</h5>
Het project LBLOD werd in 2015 opgestart en is erop gericht lokale besluiten als gelinkte open data te publiceren opdat deze informatie automatisch uitgewisseld kan worden tussen lokale en hogere overheden. 
Hierdoor kan informatie eenvoudig hergebruikt worden, wat zorgt voor een administratieve lastenvermindering, eenvoudigere beslissingsprocessen en beleidsplanning en daarenboven betere en efficiëntere dienstverlening naar burgers. 
Doordat deze data gepubliceerd worden op het Web, zorgt het project ervoor dat gegevens uit lokale besluiten ook herbruikbaar worden voor niet-overheden, zoals burgers, middenveldorganisaties en bedrijven. 
Op die manier ontstaat een open overheid die transparant haar gegevens ontsluit naar de buitenwereld. </p>

<p><h5>- Open Standaarden voor Linkende organisaties (OSLO)</h5>
De Vlaamse overheid zet in op een eenduidige standaard voor de uitwisseling van informatie. 
Het is de bedoeling om te zorgen voor meer samenhang en een betere vindbaarheid van data. 
Op die manier kan iedereen de gegevens makkelijker gebruiken.
Met OSLO wordt er ingezet in op semantische en technische interoperabiliteit. Het standaardiseren van de betekenis van informatie is essentieel om het Vlaanderen Radicaal Digitaal principe ‘vraag niet wat je al weet’ te realiseren. 
Daarnaast zijn semantische standaarden een belangrijke hefboom voor de interbestuurlijke dialoog en hergebruik van informatie door de private sector.
De vocabularia en applicatieprofielen worden ontwikkeld in co-creatie met Vlaamse administraties, lokale besturen, federale partners, de Europese Commissie en private partners (ondertussen meer dan 88 auteurs). 
Ten slotte werd ook een schaalbaar proces en de methode voor het ontwikkelen, wijzigen van datastandaarden, en het beheren van de levenscyclus van deze standaarden uitgewerkt. Het proces en de methode zijn gebaseerd
op internationale best practices van onder meer ISA, W3C en OpenStand. Dit proces is gericht op het bouwen
van consensus tussen verschillende publieke administraties, en het faciliteren van semantische, syntactische en
technische interoperabiliteit. Hoe dit proces kan worden ingericht wordt onderbouwd aan de hand van een
methode, deze beschrijft een manier van werken om doorheen het proces te zorgen voor heldere communicatie
en duidelijke documentatie, opdat de data standaard geïmplementeerd kan worden door alle belanghebbenden zoals project managers, business analisten, ontwikkelaars, e.d.
Het proces en de methode vormen de basis voor het ontwikkelen van een nieuwe datastandaard, de wijziging van bestaande standaarden, het eventuele uitfaseren van die standaarden en de adoptie van standaarden.
Gerelateerd werk:
- Verkennende analyse datastandaarden: Wat is de houding tegenover datastandaarden bij gegevensdeling in Vlaanderen?
- Nota verplichting datastandaarden: Wat zou het betekenen en wat zou er nodig zijn om richting een structurele vorm van (wettelijke) verplichting van alle datastandaarden te evolueren?
- Opleidingsmateriaal: Wat hebben verschillende professionals nodig om aan de slag te kunnen met OSLO? </p>

<p><h5>- EBSI</h5> 
De European Blockchain Services Infrastructure (EBSI) wil een "standaard" digitale infrastructuur worden ter ondersteuning van de lancering en werking van grensoverschrijdende openbare diensten in de hele EU met behulp van blockchaintechnologie, 
met als doel zich te vestigen in vrijwel elk openbaar domein dat kan profiteren van deze technologie. 
EBSI spitst zich toe op specifieke use cases waarin blockchaintechnologie grensoverschrijdende digitale overheidsdiensten kan verbeteren.
Deze use cases worden elk jaar door de lidstaten (European Blockchain Partnership) en de Europese Commissie geïdentificeerd en geselecteerd.
De use cases voor 2019 zijn: European Self-Sovereign Identity, Diplomas, Notarisation en Trusted Data Sharing.</p>

<p><h5>- PROMISE</h5>
over promise</p>

<p>Bekijk onze publicaties
<p>Biblio <a href="https://biblio.ugent.be/person/002004496411">Mathias</a></p>
<p>Biblio <a href="https://biblio.ugent.be/person/802002676529">Eveline</a></p> </p>
